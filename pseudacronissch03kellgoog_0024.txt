xlv PRAEFATIO

scriptus est.' Ergo sunt qui arbitrentur &t Porphyrionemss
ita etiam commentatorem ipsius Helenii Acronis librum
ante oculos habuisse. Sed falsi sunt. Immo sicut per-
multis aliis locis, ita etiam hic nihil aliud fecit OruquiuS‚
nisi ut Porphyrionis adnotationem in commentatoris sui
usum conuerteret. Simili modo in schol. u. 48 ea quae
Porphyrio ex Varronis uirgula diuina attulit inter commen-
tatoris sui uerba interpolat, sed ita, ut complura uocabula
immutata reddantur, id quod in schol. u. 25 quoque
uidimus, ubi pro codicum Porphyrioneorum scriptura ‘Pom-
pei' Cruquius inculcauit Fabricii coniecturam ‘Pomponii'.

Itaque commentatoris istius undique consarcinati ac
nimis interpolati nusquam habui rationem excepto uno
loco miserrime corrupto serm. Π 5, 11, quamquam ne hic
quidem illinc nobis lux adfertur.

Simili de causa exclusimus ex apparatu scholia Vin-
dobonensia ad artem poeticam pertinentia, quae Karoli
Magni temporibus ab Alcuino profecta nihil aliud sunt nisi
paraphrasis schol. Γ, cf. quae de Zechmeisteri editione
demonstraui in Zeitschr. f. d. osterr. Gymn. 1877 p. 516sqq.

De commentatore illo Oruquiano fusius disputare
proposuit sibi Iosephus Endt, phil. doctor Pragensis, nunc
gymnasii Smichovensis professor, qui me liberaliter in
plagulis adiuuit corrigendis. Equidem cum aliis de rebus
tum de locis aliquot dubiis animum induxi disserere in
studiorum Vindobonensium anni 1904 fasciculo prim0.
Scholiorum λφ editionem ab Holdero meo parari iam
supra diximus.

Denique iis omnibus, qui in conficiendo hoc opere
aliquo modo me adiuuerunt, iterum hic ex animi
sententia gratias ago quam maximas

Pragae, Nonis Decembribus MGMIII O K ll ἱ
. e er

